---
title: "Too Low For Zero - Elton John"
author: "Eugenio Rossini"
categories: 
    - Recensione
tags: 
    - recensione
    - pop
    - uk
    - elton john
toc: false
toc_sticky: false
toc_label: 'In questo post'
published: false

header:
    image: https://res.cloudinary.com/eugenio-rossini/image/upload/v1663270645/theWineCellarMusic/3783261_sg2p63.jpg    
    overlay_image: https://res.cloudinary.com/eugenio-rossini/image/upload/v1663270645/theWineCellarMusic/3783261_sg2p63.jpg
    overlay_filter: 0.18
    show_overlay_excerpt: false
    teaser: https://res.cloudinary.com/eugenio-rossini/image/upload/v1663270645/theWineCellarMusic/3783261_sg2p63.jpg


---

*Too low for zero* (1983) non è sicuramente un disco di rottura ma ben rappresenta la rinascita artistica di Elton John dopo la sbandata di *The Fox* (1981) e *Jump Up* (1982). Nonostante non abbia il carisma di *Honky Château* (1972) o *Goodbye Yellow Brick Road* (1973) è comunque un piccolo capolavoro, una gemma preziosa negli anni ‘80 della musica pop-rock.

## Come si colloca nella carriera dell'artista?
Questo album arriva in un periodo molto turbolento della carriera di Elton John, segnato da vicissitudini e fallimenti discografici. L’anno 1980 si apre con un concerto al Central Park di New York, pochi mesi prima dell’omicidio di John Lennon. In questa occasione, la rockstar che ha passato indenne gli anni settanta e ne è uscito da eroe, arriva addirittura (provocatoriamente) a travestirsi da Paperino della Disney. 

<iframe width="560" height="315" src="https://www.youtube.com/embed/RiMcOWz8-zA?si=rTc4ytShCr6itXga" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

\
Ancora una volta l’icona glam vuole dare spettacolo e far parlare di sé. I primi album del nuovo decennio però non soddisfano il pubblico. La musica è cambiata repentinamente e spesso non basta aggiungere qualche sonorità mutuata dalla disco-music per conquistare il gusto degli ascoltatori. Ad aggravare questa difficile situazione è la rottura con l’amico e paroliere Bernie Taupin, che nel frattempo si è trasferito negli Stati Uniti. Dobbiamo aspettare il 1982, con *The Jump* per vedere un timido riavvicinamento tra i due. All’interno del disco infatti vengono inseriti cinque brani scritti a quattro mani con Taupin. Tra questi si ricorda con affetto *Empty Garden (Hey Hey Johnny)*, scritto da Bernie in memoria di John Lennon, ucciso da un fanatico a Central Park l'8 dicembre 1980.

{% include image.html path='https://res.cloudinary.com/eugenio-rossini/image/upload/v1662918453/theWineCellarMusic/bernie-taupin-elton-john-looking-back_cbx8xm.jpg' caption='Elton John e Bernie Taupin nel 1972' %}

 È con *Too Low for Zero* (1983) che il sodalizio finalmente raggiunge i fasti di un tempo, facendo tornare Elton John in vetta alle classifiche sia in patria che negli USA. Per l’occasione viene ricompattata anche la storica Elton John Band degli anni Settanta: a farne parte vengono chiamati Dee Murray al basso, Nigel Olsson alla batteria e Davey Johnstone alle chitarre. John ha quindi deciso di rifarsi al periodo d’oro della sua carriera, abbandonando sonorità che non gli appartengono, scegliendo i compagni degli anni Settanta e tentando di riconquistare il cuore degli amati fan. Per l’occasione il pianista di Pinner suona personalmente tutti gli strumenti a tastiera presenti nell’album, l’ultima volta che lo aveva fatto era per *Empty Sky* (1969).

## Il disco

La traccia di apertura è *Cold as Christmas (in the middle of the year)*. Fin da subito questo brano si dimostra come segno di una rinnovata ispirazione da parte di Elton John che richiama il pop romantico e malinconico di *Goodbye Yellow Brick Road* (1973). In questo brano c’è posto per la presentazione di tutti i membri della band che hanno modo di confrontarsi su questa meravigliosa ballad.
Con *I’m Still Standing* il cambio di passo è repentino, la musica si fa ribelle e aumenta di velocità. Anche la voce di John diventa focosa, differenziandosi immediatamente dalla dolce melodia del brano precedente. In effetti il brano è proprio uno sfogo da parte di chi è stato deluso dall’amore e si rivolge al proprio ex partner:


> *"Once I never could hope to win*
>
> *You starting down the road leaving me again*
>
> *The threats you made were meant to cut me down*
>
> *And if our love was just a circus you’d be a clown by now”* 


<iframe width="560" height="315" src="https://www.youtube.com/embed/ZHwVBirqD2s?si=7w5D-T4lnxXWfzo7" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

\
Il videoclip, restaurato qualche anno fa, è iconico, girato alla Carlton Beach a Cannes da Russell Mulcahy nel 1983. Elton si esibisce con occhiali sgargianti e abiti glamour che si stagliano sopra la bianca spiaggia della Costa Azzurra. Anche il corpo di ballo che affianca la popstar esprime vitalità e libertà, proprio come la canzone su cui stanno danzando.

*Too low for zero* è la title-track dell’album. Si respira di nuovo un sound tipico degli anni ‘80, tra ritmi incalzanti e sintetizzatori emerge la voce ed il piano di Elton dritti e decisi. Le atmosfere sono quelle create dai gruppi icona degli anni '80 come i Toto.

Ancora un cambio di stile e di atmosfera con *Religion*: un country-rock dal testo particolare, racconta di santi bevitori e ragazze di strada che hanno trovato la fede nei sobborghi. Un tema tanto caro ai cantautori nostrani: in fondo la religione e la santità sono dentro ad ognuno di noi, ogni essere umano è speciale con i propri peccati, i propri difetti e le proprie particolarità. 

La quinta traccia è uno dei brani più celebri dell’album: *I Guess That’s Why They Call It the Blues*. 


<iframe width="560" height="315" src="https://www.youtube.com/embed/h6KYAVn8ons?si=NSOJijx12Rsdddji" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

\
Il brano è uno standard pop molto in voga nei primi anni ‘80. Allo standard viene aggiunta qualche sfumatura blues ad impreziosire un brano già meraviglioso. Il videoclip, girato al Rivoli Ballroom di Londra, è stato diretto ancora una volta dal regista Russell Mulcahy. Il tema del brano è abbastanza semplice ma evocativo: dolori e pene di una giovane coppia che durante gli anni ‘50 è divisa a causa della chiamata di lui al National Institute. Il testo del brano è caldo, nostalgico e melanconico. Il climax raggiunge il suo culmine più volte durante i ritornelli:

> *"Wait on me girl*
>
> *Cry in the night if it helps"*

La melodia sorregge egregiamente queste parole romantiche “di altri tempi”, toccando le corde del cuore. Le liriche di Taupin sembrano rifarsi alle canzoni della Tin Pan Alley, o in generale ai brani tradizionali del secondo dopoguerra come *Till Then* dei Mills Brothers.

> *"Just stare into space*
>
> *Picture my face in your hands*
>
> *Live for each second without hesitation*
>
> *And never forget I'm your man."*

Anche il tono si fa più alto ed epico:

> *"And while I'm away*
> 
> *Dust out the demons inside*
>
> *And it won't be long before you and me run*
>
> *To the place in our hearts where we hide."*

Proprio come nell’epica, anche in questo brano vengono affrontati i sentimenti universali che attraversano tutti noi, non a caso Elton John non manca mai di riproporlo in ogni suo live. Anche la musica si tinge di nostalgia dei già citati anni '50: R&B shuffle ed accompagnamenti jazz, calati nel pop degli anni Ottanta. Ad arricchire questo brano ci pensa l’armonica sognante di Stevie Wonder, che nel solo evoca le atmosfere del grande Toots Thielemans.

Il brano successivo tra un sottofondo di tempesta e la ritmica percussiva dell'elettronica viene collocato tra i due singoli più importanti dell'album: *Crystal* (il soprannome con cui il tecnico del suono Clive Franks chiamava sua moglie) è interessante ma non regge bene il confronto con le altre tracce.

L’esplosiva *Kiss the Bride* è un’altra icona di questo album. Le sonorità create da Elton ricordano vagamente altri brani icona di quegli anni, come *Jump* dei Van Halen. Il testo è abbastanza chiaro e divertente: il protagonista esprime l’amore per una sua ex fidanzata che adesso è prossima al matrimonio. Durante la cerimonia lui vorrebbe interrompere il rito e, come gesto estremo di disapprovazione, baciare la sposa e scappare con lei. Il fatto non si compie e il protagonista torna a casa, sconfitto e in lacrime

> *"And what I planned to say*
>
> *Yeah, on her weddin' day*
>
> *Well, I thought it, but I kept it hid."*

Un campionamento della voce di Elton John durante un passaggio di questo brano è stato usato in *Cold Heart (PNAU Remix)* (2022) in duetto con la pop-star Dua Lipa.

Di nuovo un passaggio pop-rock con *Whipping Boy*. Non è di certo la canzone meglio riuscita dell'album ma è un buon raccordo, dopo Blues and Kiss The Bride.

Il synth che simula lo squillo delle trombe celestiali apre *Saint*, il brano, pur parlando di una donna, contiene molteplici riferimenti al Sacro: 

> *"You don't pass your time in limbo"*

e

> *“And heaven can wait*
>
> *But you ought to be a saint."*

Il brano, senza colpire in maniera decisa, è un ottimo esercizio di stile per Elton, che durante il ritornello raggiunge note acutissime.

Il range vocale alto viene mantenuto anche nella canzone successiva *One more Arrow*, stavolta la voce è quasi per tutto il brano in falsetto. Questa canzone tuttavia si distingue dalle precedenti per il testo potente e sincero che parla di rimpianti, di perdite e di desideri irrealizzati o irrealizzabili: 

> *"And he's one more arrow flying through the air*
>
> *One more arrow landing in a shady spot somewhere*
>
> *Where the days and nights blend into one*
>
> *And he can always feel the sun*
>
> *Through the soft brown earth that holds him*
>
> *Forever always young."*

e ancora

> *"He could have been a boxer*
>
> *But the fight game seemed so dirty*
>
> *We argued once he knocked me down*
>
> *And he cried when he thought he'd hurt me."*

Con questa canzone si chiude l’album. 

Seguono tre bonus track:

*Earn While you learn* (B-side di *I’m Still Standing*), è una gemma strumentale dove la maestosa Elton John band si cimenta in una lunga cavalcata funky. L'impronta ricorda *Outa Space* di Billy Preston. C’è spazio pure per un brevissimo e sorprendente inciso progressive-rock, degno dei connazionali Genesis, che lascia subito spazio al ritmo iniziale.

Il ritmo sincopato funky continua in *Dreamboat* (B-side di *Kiss the Bride*) adesso però l'influenza è quella del country blues e veniamo catapultati subito su questa nave dei sogni che sembra percorrere lentamente un maestoso fiume del sud degli Stati Uniti in un torrido pomeriggio allucinato d’estate.

Ancora una canzone in pieno stile Elton John: *The Retreat* (B-side di *Princess*, un singolo di *Jump Up*). Il tema centrale è la guerra e i disastri che si porta dietro, ora fuori, ora dentro ogni singolo uomo che torna a casa:

> *"They put their medals on the sideboards and they went back to their farms"*

Quando tolgo il CD mi sembra di aver ascoltato tante storie e di aver assaporato tanti gusti musicali, come ci ha abituato da tempo Elton John stesso. Come dicevo questo non è un disco di rottura o rivoluzionario, è un disco di ritorno alle origini, diremo di greatest hits se non fossero tutti brani inediti. Non è un disco che ti rimane nel cuore ma è un disco fatto di tante chicche che in qualche modo ti emozionano. Tutto sommato credo che Elton John e Bernie Taupin volessero proprio creare un album che è una raccolta di storie e di suoni: una collezione di conchiglie colorate, di varie forme e misure, raccolte passeggiando al tramonto su una spiaggia in Costa Azzurra.

## Spotify

<iframe style="border-radius:12px" src="https://open.spotify.com/embed/album/0OmYuz9hwn1XoqmDaU0yJ7?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>