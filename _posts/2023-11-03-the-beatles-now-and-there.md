---
title: "The Beatles - Now And There"
author: "Eugenio Rossini"
categories: 
    - Recensione    
tags: 
    - Pop
    - Rock
    - UK
    - The Beatles

published: true
header:
    image: https://res.cloudinary.com/eugenio-rossini/image/upload/v1699029760/theWineCellarMusic/12972_medium_tt7rga.jpg
    overlay_image: https://res.cloudinary.com/eugenio-rossini/image/upload/v1699029852/theWineCellarMusic/The_Beatles__282_29-1698326414419.jpg--the_beatles__annunciato_l_inedito__now_and_then___l_ultima_canzone_della_band_gizulq.jpg
    overlay_filter: 0.18
    show_overlay_excerpt: false
    teaser: https://res.cloudinary.com/eugenio-rossini/image/upload/v1699029760/theWineCellarMusic/12972_medium_tt7rga.jpg

---

I Beatles tornano in secna grazie ad un vecchio demo del 1978 ed al supporto fornito dall'Intelligenza Artificiale. Il 2 Novembre 2023 è uscito **Now and Then**, l'ultimo inedito dei Fab Four e già fa discutere molto, tra chi lo ha amato subito alla follia e chi invece ritiene che questa sia l'ennesima trovata commerciale, un qualche esperimento fantascientifico degno di un *gothic novel* di Mary Shelley.

## La genesi del brano

*Now And Then* fu scritto da **John Lennon** nel 1978 per una potenziale reunione della band, scioltasi definitivamente nel 1970 a seguito della dichiarazione di uscita dal gruppo di **Paul McCartney**. 

{% include image.html path='https://res.cloudinary.com/eugenio-rossini/image/upload/v1699198741/theWineCellarMusic/Daily-Mirror-300x300_j30lis.jpg' caption='La prima pagina del Daily Mirror del 10 aprile 1970' %}

Come ricorda Sean Ono Lennon, figlio di John Lennon e Yoko Ono, nel breve [documentario](https://youtu.be/APJAQoSCwuA?si=cF3NvipNDI_rcmih){:target="_blank"} che ha anticipato l'uscita del singolo, all'epoca John, sua moglie Yoko e Sean vivevano nell'appartamento a New York, nel Dakota Building e molto spesso Lennon si dedicava alla scrittura di nuovi brani, utilizzando la tecnica di registrazione a quattro canali (che facilita enormemente la fase di composizione, anche senza il bisogno di scrivere la musica). Alcuni di questi demo facevano parte di una cassetta a cui Lennon si dedicò prima della sua prematura morte, avvenuta nel 1980, e vennero accompagnati con la dedica *"For Paul"*.

Fu la stessa Yoko Ono che nel 1994 consegnò questa cassetta a Paul McCartney il quale, insieme ai restanti Beatles, **George Harrison** e **Ringo Starr**, si dedicò immediatamente all'arrangiamento dei tre brani presenti sul demo: **Free As a Bird**, **Real Love** e **Now And Then**. 

<p align="center">
<iframe width="560" height="315" src="https://www.youtube.com/embed/ODIvONHPqpk?si=Mi0HNPm7ag2LLExt" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen display="block"></iframe>
</p>

\
I primi due brani furono inseriti tra il 1995 ed il 1996 nel progetto chiamato **The Beatles Anthology**, l'ambiziosa e monumentale opera omnia dei Beatles, composta da 3 doppi CD e 4 DVD per un totale di più di 10 ore di contenuto multimediale, realizzata tra il 1995 ed il 2000. 

<p align="center">
<iframe width="560" height="315" src="https://www.youtube.com/embed/ax7krBKzmVI?si=vMxpdQtLQyxRDiFz" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen display="block"></iframe>
</p>

\
Anche per *Now And Then* furono registrate le parti di Paul, George e Ringo e fu riarrangiata e mixata dal produttore **Jeff Lynne**, fan dei Beatles e leader della band inglese *Electric Light Orchestra* nonchè ideatore del progetto musicale *Traveling Wilburys* (supergruppo formato da Bob Dylan, Tom Petty, Roy Orbison e George Harrison). Tuttavia il lavoro fu ritenuto insoddisfacente, soprattutto da [Harrison](https://www.newyorker.com/magazine/2021/10/18/paul-mccartney-doesnt-really-want-to-stop-the-show){:target="_blank"} che lo definì *"fucking rubbish"*. Olivia Harrison ha [ricordato recentemente](https://www.businesswire.com/news/home/20231025574597/en/The-Last-Beatles-Song./){:target="_blank"} che per George le strumentazioni tecniche di produzione di allora rappresentavano un limite "insormontabile" per la buona riuscita di questo brano. Racconta inoltre McCartney che il problema principale di *Now And Then* fu porprio l'impossibilià di alzare il volume della traccia vocale di Lennon senza alzare anche il volume del pianoforte sottostante. Per quanto separare le tracce audio per isolarle e ripulirle fosse una tecnica frequente anche negli anni '90, la registrazione di Lennon era stata fatta in lo-fi su una cassetta e presentava un ronzio di sottofondo. Il risultato fu una voce scarna, isolata e senza struttura. 

La versione attuale di *Now And Then* è stata prodotta utilizzando un software della società neozelandese WingNut Films, co-fondata da Peter Jackson, che ha realizzato anche il videoclip della canzone. Il software, chiamato MAL (Machine Audio Learning), omaggio ad Hal, l'intelligenza artificiale protagonista di *2001 - Odissea nello Spazio* di Stanley Kubrick, utilizza tecniche di **Machine Learning** e **Deep Learning** per l'elaborazione di file audio complessi. In particolar modo il modello è stato realizzato processando grandi quantità di file audio e ha "imparato" a riconoscere le voci e i vari strumenti e a separare con accuratezza le varie tracce audio. Il supporto di MAL era stato di fondamentale importanza già durante la realizzazione del film-documentario **The Beatles: Get Back** (2021), sempre sotto la direzione di Jackson.

<p align="center">
<iframe width="560" height="315" src="https://www.youtube.com/embed/sBR5VNWJZmw?si=cdNXaQrKZh0C4Wxk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen display="block"></iframe>
</p>

\
Nel caso di *Now And Then*, MAL ha permesso di isolare con facilità e precisione la voce di Lennon, recuperando completamente quella parte sonora che era stata eliminata con il tentativo del 1996. La linea vocale di Lennon è stata poi inserita nel mixaggio finale insieme al basso di Paul e la batteria di Ringo. Per la parte di George, scomparso nel 2001, McCartney ha recuperato l'improvvisazione fatta da Harrison durante le registrazioni per Anthology e si è cimentato lui stesso in un riadattamento, utilizzando una [slide guuitar](https://it.wikipedia.org/wiki/Slide_guitar){:target="_blank"}, strumento molto apprezzato dallo stesso Harrison. Al mixaggio è stata aggiunto una parte orchestrale (molto McCartyiana) arrangiata dal produttore **Giles Martin** (figlio dello storico produttore dei Beatles, George Martin, il "quinto Beatles") e registrata con un ensemble di archi diretta dal compositore britannico **Ben Foster** nei Capital Studios, in California.

<p align="center">
<iframe width="560" height="315" src="https://www.youtube.com/embed/Opxhh9Oh3rg?si=enzybRyHg39NBbsU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen display="block"></iframe>
</p>

\
Tralasciando la parte di realizzazione e produzione del brano utilizzando tecniche di Intelligenza Artificiale, rimane un dubbio anche dopo numerosi ascolti, c'è qualcosa che non torna in questa canzone. La mia impressione è che non suoni mai come una canzone dei Beatles: la batteria di Ringo, soprattutto all'inizio sembra affettata e approssimata, l'armonizzazione con le voci di Paul e Ringo, sotto la linea melodica di John è rarefatta e quasi impercettibile e l'impegno di Paul con la slide non rende giustizia all'idea di Harrison, l'assolo infatti è veramente troppo primitivo rispetto a come ci aveva abituato George. Inoltre, confrontando la versione finale del brano con il [demo originale](https://youtu.be/zO3ox_DlAyE?si=5vc6IxCw5n6ndrVv){:target="_blank"} del 1978 si scopre che una strofa è stata completamente tagliata durante la produzione 

> *"I don't wanna lose you, oh no, no abuse you or confuse you,  Oh no, no, sweet darlin'"*

Peccato, perché è un frammento molto interessante che fa emergere un lato più personale ed intimo del brano, dove John sembra riferirsi direttamente a Yoko. Naturalmente nel processo di elabprazione questa parte si perde e ogni cenno alla relazione di Lennon con Ono si trasforma in un riferimento ai Beatles, testimoniato dal videoclip che è un grande omaggio alla carriera dei quattro di Liverpool, insieme. La poca simpatia tra Paul e Yoko non è di certo un mistero, tuttavia è bene ricordare che nel 1969 lo stesso McCartney accompagnò Lennon nel brano **The Ballad of John and Yoko**. I tempi sono cambiati e nel 2023 a decidere interamente l'indirizzo nel nuovo inedito è solo McCartney.

Se quindi tecnicamente è una prova ineccepibile e storicamente è un evento rilevante, quello che manca sembra il collante. Il collante dato da personalità che seppur diverse (e poi divise) erano in sintonia e presenti, con la propria voce, a testimoniare un'epoca. Invece il brano mi è sembrato troppo triste per essere dei Beatles, distaccato e a tratti posticcio. Peccato non essersi emozionato come volevo dopo aver sentito Lennon cantare una nuova canzone. Poi però continuo a dirmi che non c'è nulla di strano, doveva essere così, è stato fatto il massimo ma questa è la realtà delle cose.

## Spotify

<iframe style="border-radius:12px" src="https://open.spotify.com/embed/album/2qQP2NgOoH6HqknnbpJmIk?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>